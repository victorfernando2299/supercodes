Pornind de la aplicația exemplu de chat din laboratorul 8, să se
modifice aceasta astfel încât să se introducă un procesor de flux care
să filtreze toată comunicația după niște reguli (de exemplu: se
acceptă toate care vin din gama de porturi XX-YY), iar rezultatul se
salvează într-un fișier local.

Dacă se consideră necesar se mai pot crea oricâte servicii se dorește
conform gândirii studentului. Se vor respecta principiile SOLID pentru
microservicii. La prezentare se va arăta diagrama de clase și se va
explica aceasta împreună cu gradul de respectare a principiilor. Apoi
va urma discuția pe cod.
